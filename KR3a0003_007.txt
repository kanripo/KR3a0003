# -*- mode: mandoku-view; -*-
#+TITLE: 孔叢子
#+DATE: 2015-09-11 03:49:01.593668
#+PROPERTY: ID KR3a0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB03n0078-007孔叢子-卷第七.
<pb:KR3a0003_SBCK_007-1a>¶
孔叢子卷第七¶
連叢子上第二十二¶
　　　叙書¶
家之族胤一世相承以至九世相魏居大梁¶
(孔子生鯉字伯魚鯉生伋字子思伋生白字/子上白生求字子家求生箕字子京箕生穿)¶
(字子髙穿生子順相魏自叔梁/紇至子順凡九世魏城大梁)始有三子焉¶
長子之後承殷綂爲宋公中子之後奉夫子¶
祀爲褒成侯小子之後彦以將士髙祖有功¶
<pb:KR3a0003_SBCK_007-1b>¶
封蓼侯其子臧嗣焉歷位九卿遷御史大夫¶
辭曰臣世以經學爲業家傳相承作爲訓法¶
然今俗儒䌓說逺本雜以妖妄難可以教侍¶
中安國受詔綴集古義臣乞爲太常典臣家¶
業與安國紀綱古訓使永垂來嗣孝武皇帝¶
重違其意遂拜太常其禮賜如三公在官數¶
年著書十篇而卒先時嘗爲賦二十四篇四¶
篇别不在集以其㓜時之作也又爲書與從¶
<pb:KR3a0003_SBCK_007-2a>¶
弟及戒子皆有義故列之于左¶
　　　諫格虎賦¶
帝使亡諸大夫問乎下國下國之君方帥將¶
士於中原車&KR0016;駢闐&KR0013;行岡巒手格猛虎生¶
縳&KR1236;犴昧爽而出見星而還國政不恤惟此¶
爲歡乃誇於大夫曰下國鄙固不知帝者之¶
事敢問天子之格虎豈有異術哉大夫未之¶
&KR0063;因又言曰下國&KR0310;陋莫以虞心故乃闢四¶
<pb:KR3a0003_SBCK_007-2b>¶
封以爲藪圍境内以爲林禽鳥育之驛驛&KR0075;¶
&KR0075;晝則鳴嚾夜則嘷吟飛禽起而日翳獸動¶
而雷音犯之者其罪死驚之者其刑&KR0055;虞候¶
𫟍令是掌厥禁於是分幕將士營&KR0210;榛叢戴¶
星入野列火求蹤見虞自自乃徃尋從張𦊨¶
&KR0224;羅刃&KR0289;驅檻車聴皷鍾猛虎顛遽奔走西¶
東悕駭内懐迷冐怔忪耳目䘮精值網而衝¶
局然自縳以絲組斬其𤓰牙支輪登較髙載¶
<pb:KR3a0003_SBCK_007-3a>¶
歸家孟賁&KR0013;髪嗔目蹂猾紛華都邑百姓莫¶
不于邁陳列路隅咸稱萬&KR0010;斯亦畋獵之至¶
樂也大夫曰順君之心樂矣然非樂之至也¶
樂至者與百姓同之之謂也夫兕虎之生與¶
天地偕山林澤藪又其宅也&KR0013;有徳之君則¶
不爲害今君荒於遊獵莫恤國政驅民入山¶
林格虎於其廷妨害農業殘夭民命國政其¶
必亂民命其必散國亂民散君誰與䖏以此¶
<pb:KR3a0003_SBCK_007-3b>¶
爲至樂所未聞也於是下國之君乃蝢首曰¶
臣實不敏習之日乆矣幸今承誨請遂改之¶
　　　楊桞賦¶
嗟茲楊桞先生後傷蔚茂炎夏多隂可凉伐¶
之原野𣗳之中塘溉浸以時日引月長巨本¶
洪枝條脩逺楊夭繞連枝猗𨚗其旁或拳句¶
以逮下土或擢跡而接穹蒼緑葉累疊欝茂¶
翳沈蒙籠交錯&KR0063;風悲吟鳴鵠集聚百變其¶
<pb:KR3a0003_SBCK_007-4a>¶
音爾乃觀其四布運其所臨南垂大陽北&KR0013;¶
宏隂西奄梓園東覆果林䂓方冐乎半頃清¶
室莫與比&KR0055;於是朋友同好几筵列行論道¶
飲燕流川浮觴殽核紛雜賦詩㫁章各陳厥¶
志考以先王賞恭罰慢事有紀綱洗觶酌樽¶
兕觥並&KR0045;飲不至醉樂不及荒威儀抑抑動¶
合典章退坐分别其樂難忘惟萬物之自然¶
固神妙之不如意此楊𣗳依我以生未經一¶
<pb:KR3a0003_SBCK_007-4b>¶
紀我頼以寧暑不御䈉凄而凉清内䕃我宗¶
外及有生物有可貴云何不銘乃作斯賦以¶
叙厥情¶
　　　鶚賦¶
季夏庚子思道静居爰有飛鶚集我屋隅異¶
物之來吉㐫之符觀之歡然覽考經書在徳¶
爲祥棄常爲妖尋氣而&KR0063;天道不渝昔在賈¶
生有識之士忌茲服鳥卒用䘮己咨我令考¶
<pb:KR3a0003_SBCK_007-5a>¶
信道秉真變恠生家謂之天神脩徳㓕邪化¶
及其鄰禍福無門唯人所求聴天任命慎厥¶
所脩栖遅養志老氏之疇禄爵之來秪増我¶
憂時去不索時來不逆庶㡬中庸仁義之宅¶
何思何慮自今勤劇¶
　　　蓼蟲賦¶
季夏既望暑徃凉還逍遥諷誦遂歷東園周¶
旋覽觀憇乎南藩覩茲茂蓼結葩吐榮猗郍¶
<pb:KR3a0003_SBCK_007-5b>¶
隨風緑葉紫莖爰有蠕蟲厥狀似螟群聚其¶
間食之以生於是悟物託事推况乎人㓜長¶
斯蓼莫或知辛膏梁之子豈曰不人惟非徳¶
義不以爲家安逸無心如禽獸何逸必致驕¶
驕必致亡匪唯辛苦乃丁大殃¶
　　　與從弟書¶
臧報侍中相如&KR0055;忿俗儒&KR0075;辭冐義有意欲¶
撥亂反正由來乆矣然雅逹愽通不世而出¶
<pb:KR3a0003_SBCK_007-6a>¶
流學守株比肩皆是衆口非非正將焉立毎¶
獨念至此夙夜反側誠懼仁弟道未信於世¶
而以獨知爲愆也人之所欲天必從之舊章¶
潜於壁室正於紛擾之際欻爾而見俗儒結¶
舌古訓復申豈非聖祖之靈欲令仁弟讃明¶
其道以闡其業者哉且&KR0494;雖爲今學亦多所¶
不信唯聞尚書二十八篇取象二十八𪧐謂¶
爲至然也何圖古文乃自百篇邪如堯典說¶
<pb:KR3a0003_SBCK_007-6b>¶
者以爲堯舜同道弟常以爲雜有堯典今果¶
如所論及成王遇風雷周公見任俗儒群驅¶
狗吠雷同不得其髣髴惡能明聖道之真乎¶
知以今讐古以&KR0571;篆推科斗巳定五十餘篇¶
並爲之傳云其餘錯亂文字摩㓕不可分了¶
欲垂待後賢誠合先君闕疑之義顧惟世移¶
名制變改文體義𩔖轉益難知以弟愽洽温¶
敏既善推理又習其書而猶尚絶意莫肯垂¶
<pb:KR3a0003_SBCK_007-7a>¶
留三思縱使來世亦有篤古碩儒其若斯何¶
嗚呼惜哉先王遺典闕而不&KR0024;聖祖之業分¶
半而泯後之君子將焉取法假令顔閔不殁¶
㳺夏更生其豈然乎其豈然乎不能巳己貴¶
復申之(衆口非非一/作衆非非正)¶
　　　與子琳書¶
告琳頃來聞汝與諸友生講肄書傳滋滋晝¶
夜衎衎不怠善矣人之進道唯問其志取必¶
<pb:KR3a0003_SBCK_007-7b>¶
以漸勤則得多山霤至柔石爲之穿蝎蟲至¶
弱木爲之弊夫霤非石之鑿蝎非木之鑿然¶
而能以微脆之形䧟堅剛之體豈非積漸之¶
致乎訓曰徒學知之未可多&KR0130;而行之乃足¶
佳故學者所以餙百行也侍中子國明逹淵¶
愽雅好絶倫言不及利行不欺名動遵禮法¶
少小及長操行如故雖與群臣並居近侍頗¶
見崇禮不供䙝事獨得掌御唾壼朝廷之士¶
<pb:KR3a0003_SBCK_007-8a>¶
莫不榮之此汝親所見也詩不云乎無念爾¶
祖聿脩厥徳又曰操斧伐柯其則不逺逺則¶
尼父近則子國於以立身其庻矣乎¶
　　　叙世¶
臧子琳位至諸吏亦傳學問琳子黄厥徳不¶
脩失侯爵大司徒光以其祖有功徳而邑士¶
廢絶分所食邑三百戸封黄弟茂爲𨵿内侯¶
茂子子國生子卬爲諸生特善詩禮而傳之¶
<pb:KR3a0003_SBCK_007-8b>¶
子卬生仲驩爲愽士弘農守善春秋三傳公¶
羊榖梁訓諸生仲驩生子立善詩書少㳺京¶
師與劉歆友善嘗以清論譏貶史丹史丹諸¶
子並用事爲是不仕以詩書教於闕里數百¶
人子立生子元以郞校書時歆大用事而子¶
元校書七年官不益故或譏以爲不恤於進¶
取唯楊子雲善之子元生子建與崔義㓜相¶
善長相親也義仕王莾爲建新大尹數以世¶
<pb:KR3a0003_SBCK_007-9a>¶
利勸子建仕子建答曰吾有布衣之心子有¶
衮冕之志各從所好不亦善乎且習與子㓜¶
同志故相友也今子以富貴爲榮而吾以貧¶
賎爲樂志巳乖矣乖而相友非中情也請與¶
子辭遂歸鄉里光武中興天下未悉從化董¶
憲彭豐等部衆暴於鄒魯之間郡守上黨鮑¶
府君長患之是時𨶕里無故荆&KR0068;叢生一旦¶
自闢廣千數百歩從舊講堂坦然彦曰人之¶
<pb:KR3a0003_SBCK_007-9b>¶
性分氣度不同有體貌亢䟽色厲矜荘儀容¶
氷栗似若䏻断而當事少决不遂其爲者或¶
性玄静不與俗&KR1313;氣不勝辭似若無䏻而渉¶
事不顧臨危不橈者是爲似若強焉而不䏻¶
勝量似若弱焉而不可奪也君子觀之以表¶
推内察容而度心所以得之也若是似𩔗相¶
亂如何取實乎子豐曰夫人者患在不察也¶
人之所綜物方志也慮恊於理固以守之此¶
<pb:KR3a0003_SBCK_007-10a>¶
之謂強知足以通變明足以破偽情足以審¶
疑果足以必志固足以先事而功成矣即所¶
謂寛柔内思不報無道之強也豈待形氣之¶
𦔳乎若乃貌肅内荏髙氣亢戾多意倨跡理¶
不𠑽分業不一定執志不果此謂剛復非強¶
者也是故君子&KR0082;必其行而違其貌由是論¶
之強弱之分不取於氣色明矣必也察志在¶
觀其&KR0130;事乎非定計於内而敏發於外孰能¶
<pb:KR3a0003_SBCK_007-10b>¶
称此強名乎哉子豐曰夫物有定名而論有¶
一至是故有可一言而得其難極雖千言之¶
不能奪者唯析理即實爲得不以濫䴡&KR0003;辭¶
爲賢也然而世俗人聦逹者寡隨聲者衆持¶
論無主俯仰爲資因貴𫝑而附&KR0025;託浮&KR0003;以¶
爲定不求之於本不考之於理故長溷殽言¶
而衆莫䏻折其中所以爲口費而無得也夫¶
論辨者貴其䏻别是非之理非巧&KR0003;之謂也¶
<pb:KR3a0003_SBCK_007-11a>¶
掌事要者納言而得理此乃辨也聴者猶弗¶
之察辭氣支離取喻多端弗較以𩔗理不&KR0063;¶
實而聴者因形飾偽&KR0025;讃然之是所謂以巧¶
辭多喻爲辨而莫識一言而别實者也人皆¶
&KR0082;割析分理揆是真偽固不知所以精之如¶
自得其爲謬惑莫之甚焉是故舉多敗事而¶
寡特之智困於群醜也夫聦者不可惑以滛¶
聲明者不可眩以邪色故有氣色𫝑者佑徳¶
<pb:KR3a0003_SBCK_007-11b>¶
之半無此二者損徳之半¶
叙作左氏傳義詰者曰先生名竒字子異其¶
先魯人即襃成君次儒第二子之後也家于¶
茂陵以世學之門未嘗就逺方異師也唯兄¶
君魚少&KR0025;劉子駿受春秋左氏傳於講業最¶
名爲精䆒其義子駿曰自以才學弗若也其¶
或訪經傳於子駿輒曰幸問孔君魚吾巳還¶
&KR0025;之資道矣由是大以春秋見称當世王莾¶
<pb:KR3a0003_SBCK_007-12a>¶
之末君魚避地至大河之西以大將軍竇融¶
爲家常爲上賔&KR0025;容以論道爲事是時先生¶
年二十一矣毎與其兄議學其兄謝服焉及¶
世祖即祚君魚乃仕官至武都太守関内侯¶
以清儉聞海内先生雅好儒術淡忽榮禄不¶
&KR0133;&KR0025;政遂刪撮左氏傳之難者集爲義詰發¶
伏闡幽讃明聖祖之道以祛後學著書未畢¶
而早世不永宗人子通痛其不遂惜兹大訓¶
<pb:KR3a0003_SBCK_007-12b>¶
不行于世乃校其篇目各如本第并序答問¶
凡三十一卷將来君子儻肯遊意幸詳録之¶
焉子豐善於經學不好諸家書鮑彦與子豐¶
名齊而業殊故謂子豐曰諸家書多才辭莫¶
過淮&KR0047;也讀之令人断氣方自知爲陋爾子¶
豐曰試說其最工不可及者彦曰君子有酒¶
小人鼓𦈢雖不可好亦不可醜此語何如子¶
豐曰不急爾彦曰且効作此語子豐曰君子¶
<pb:KR3a0003_SBCK_007-13a>¶
樂醼小人擊抃雖不足貴亦不可賤君子舞¶
象小人擊壤上化使然又何足賞吾能作數¶
十曲且無益於世故不爲爾鮑子於是屈而¶
無辭¶
<pb:KR3a0003_SBCK_007-13b>¶
<pb:KR3a0003_SBCK_007-13b>¶
連叢子下第二十三¶
元和二年三月孝章皇帝東巡過魯幸闕里以¶
大牢祠聖師作六代之樂天子升廟西面群臣¶
在庭北面皆再拜天子進爵而後坐乃召諸孔¶
丈夫年二十以上者六十三人臨賜酒飯子和¶
自陳曰臣草莾所蔽才非幹時行非絶倫託備¶
先聖遺嗣世名學家陛下誤加㧞擢微臣蘭䑓¶
令史會值車駕東巡先禮聖師猥以餘福惠及¶
<pb:KR3a0003_SBCK_007-14a>¶
臣宗誠非碎首所能報謝詔曰治何經對曰為¶
詩書頗渉禮傳詔曰今日之會寧扵&KR0056;宗有光¶
榮乎對曰非所敢當也臣聞明王聖主莫不尊¶
師而貴道今陛下尊臣祖之&KR0149;貴臣祖之道親¶
屈萬乗辱臨弊里此乃陛下所以崇聖也若夫¶
顧其遺嗣得與群臣同受𨤲福此乃陛下愛屋¶
及烏惠下之道所以崇徳作聖臣宗弗與扵光¶
榮非所敢承天子嘆曰非聖者子孫惡有斯¶
<pb:KR3a0003_SBCK_007-14b>¶
言遂拜子和&KR0048;中詔隨車駕賜孔氏男女銭¶
帛子和&KR0025;還京師遂校書東觀其年十二月¶
爲臨𣈆令其友崔駰以其家卦林占之謂爲¶
不吉語子和曰盍辭乎答曰學不爲人仕不¶
擇官所以爲吉也且卜以决疑不疑何卜吉¶
㓙由人而由卦林乎徑徃之官三年秋八月¶
天子巡后土登龍門子和自請&KR0025;行在所天¶
子識其状貌燕見移時賜帛十端而還九月¶
<pb:KR3a0003_SBCK_007-15a>¶
旣望寢疾浸不瘳乃命其二子留葬焉二子¶
長曰長彦年十有二次曰季彦年十&KR0010;父之¶
友西洛人姚進先有道徴不就飬志于家長¶
彦季彦常受教焉旣除䘮則苦身勞力以自¶
衣食家有先人遺書兄弟相勉諷誦不倦于¶
時蒲阪令汝&KR0047;許君然造其宅勸使歸魯奉¶
以車二乗辭曰載柩而返則遺父違命舎墓¶
而去則心所不忍君然曰以孫就祖於禮爲¶
<pb:KR3a0003_SBCK_007-15b>¶
得&KR0133;子無疑答曰若以死有知也祖猶鄰宗¶
族焉父獨留此不以極乎吾其定矣遂還其¶
車於是甘貧味道研精墳典十餘年間㑹徒¶
數百故時人爲之語曰魯國孔氏好讀經兄¶
弟講誦皆可聽學士來者有聲名不過孔氏¶
郍得成長彦頗隨時爲今學季彦壹其家業¶
兼脩史漢不好諸家之書¶
華隂張太常問如何斯可謂備徳君子季彦¶
<pb:KR3a0003_SBCK_007-16a>¶
答曰性&KR0014;沈䆳則不可測志不在小則不可¶
度砥厲㢘隅則不可越行髙體卑則不可階¶
興事効業與言俱立捨巳&KR0025;善不恥服人交¶
友以義不慕𫝑利並立相下不倡㳺言若此¶
可謂備徳矣張生曰不有孝弟忠信乎答曰¶
别而論之則應此條惣而目之則曰孝弟忠¶
信張生聞是言喜而書之¶
魯人有同&KR0010;上計而死者&KR0082;爲之服問於季¶
<pb:KR3a0003_SBCK_007-16b>¶
彦季彦曰有㤙好者其緦乎昔諸侯大夫共¶
㑹事于王及以君命同盟覇主其死則皆有¶
哭臨之禮今之上計並覲天子有交燕之歡¶
同名綈素上紀先君下録子弟相敦以好相¶
厲以義又數相徃來特有&KR0059;親雖比之朋友¶
不亦可乎¶
崔駰學於大學而糧乏鄧衞尉欲餼焉而未¶
果季彦年九&KR0010;以其父命徃見衞尉曰夫言¶
<pb:KR3a0003_SBCK_007-17a>¶
不在多在於當理施不在豊期於救乏崔生¶
臣父之執也不幸而貧公許賑之言旣當理¶
矣從來有曰嘉貺未至或欲豊之然後乃致¶
乎荅曰家物少湏租入當猥送之季彦曰公¶
顧盻崔生欲分禄以周其無君之惠也必欲¶
待君租入然後猥致則於崔生爲贏受人以¶
自贏非義崔生所不爲也且今已乏矣而方¶
湏租入是猶古人欲决江海以救牛蹄之魚¶
<pb:KR3a0003_SBCK_007-17b>¶
之𩔖也鄧公曰諾¶
梁人取後妻後妻殺夫其子又殺之季彦返¶
魯過梁梁相曰此子當以大逆論禮&KR0071;母如¶
母是殺毋也季彦曰言如母則與親毋不等¶
欲以義督之也昔文姜與殺魯桓春秋去其¶
姜氏傳曰不稱姜氏絶不爲親禮也絶不爲¶
親即凡人爾且夫手殺重於知情知情猶不¶
得爲親則此下手之時母名絶矣方知古義¶
<pb:KR3a0003_SBCK_007-18a>¶
是子冝以非司冦而擅殺當之不得爲殺母¶
而論以逆也梁相從之¶
弘農太守皇甫威明問仲淵曰吾聞孔氏自¶
三父之後能傳祖之業者常在於叔祖今觀¶
連叢所記信如所聞然則伯季之後弗克&KR0018;¶
荷矣荅曰不然也先君所以爲業者非唯經¶
傳而巳可以學則學可以進則進可以止則¶
止故曰無可無不可也盖唯執行中庸期於¶
<pb:KR3a0003_SBCK_007-18b>¶
得道非末嗣子孫所能及也是以先父各取¶
所能能仕則仕能學則學自伯祖之子孫世¶
仕有位季祖之子孫或學或仕或文或武所¶
綂不壹故學不稽古仕無髙官文非爼豆武¶
非戢兵不專故也皇甫曰如髙明之言是故¶
弗克&KR0018;荷已荅曰伯之子孫今何其仕季之¶
子孫何所任所以世得聞焉且人之才性受¶
天有分&KR0002;如君之論則成王伯禽雖致㤗平¶
<pb:KR3a0003_SBCK_007-19a>¶
皆當以不聖䝉弗克&KR0018;荷之罪乎皇甫𥬇曰¶
善既而或謂仲淵曰以古人推之自可如皇¶
甫之言爾而子矜之何也皇甫雖口與子心¶
實不與也荅曰吾其然然此君來言頗欲相¶
侵故激至於此豈曰得道由不𫉬己也¶
長孫尚書問季彦曰䖏士聖人之後也豈知¶
聖人之徳惡乎齊荅曰徳行邈於世智逹秀¶
於人㡬於如此矣曰聖人者必能聞於無聲¶
<pb:KR3a0003_SBCK_007-19b>¶
見於無形然後稱聖爾如䖏士所言大賢則¶
能爲之季彦曰君之論冝若未之近也夫有¶
聲故可得而聴有形故可得而見若乃無聲¶
雖師曠側耳將何聞乎無形雖離婁並照將¶
何覩乎書曰惟狂克念作聖狂人思念道徳¶
猶爲聖人聖人大賢之清者也賢人中人之¶
清者也¶
孔大夫謂季彦曰今朝廷以下四海之内皆¶
<pb:KR3a0003_SBCK_007-20a>¶
爲章句内學而君獨治古義治古義則不能¶
不非章句内學非章句内學則危身之道也¶
獨善固不容於世今古義雖善時世所廢也¶
而獨爲之必將有患盍固己乎荅曰君之此¶
言殆非所望也君以爲學學知乎學愚乎大¶
夫曰學所以求知也季彦曰君頻日聞吾&KR0003;¶
古義一言輙再稱善善其使人知也以爲章¶
句内學迂誕不通即使人愚也今欲使吾釋¶
<pb:KR3a0003_SBCK_007-20b>¶
善善之知業習迂誕不通之愚學爲人謀如¶
此於義何居且君子立論必析是非以是易¶
非何傷之如主上聦明睿知不欲兩聞其義¶
愽覧古今擇善從之以廣其聖乎吾學不要¶
禄貴得正義爾復以此受患猶甘心焉先聖¶
遺訓壁出古文臨淮傳義可謂妙矣而不在¶
科䇿之例世人固莫識其竒矣斯業之所以¶
不泯頼吾家世世獨脩之也今君猥爲禄利¶
<pb:KR3a0003_SBCK_007-21a>¶
之故欲廢先君之道此殆非所望也若從君¶
言是爲先君正義㓕於今日將使來世逹人¶
見今文俗&KR0003;因嗤𥬇前聖吾之力此盖爲先¶
人也物極則變比百年之外必當有明徳君¶
子恨不與吾偕世者於是大夫悵然曰吾意¶
實不及此敢謝不敏¶
楊太尉問季彦曰吾聞臨晋君異才愽聞周¶
洽群籍而世不歸大儒何也荅曰不爲禄學¶
<pb:KR3a0003_SBCK_007-21b>¶
故也惡直醜正實繁有徒辨經&KR0003;義輙見増¶
疾但以所據者正故衆人不能害爾免害爲¶
幸何大儒之見歸乎¶
季彦見劉公客&KR0244;有獻魚者公孰視魚歎曰¶
厚哉天之於人也生五榖以爲食育鳥獸以¶
爲之肴衆坐僉曰誠如明公之教也季彦曰¶
賤子愚意&KR0060;與衆君子不同以爲不如明公¶
之教也何者萬物之生各禀天地未必爲人¶
<pb:KR3a0003_SBCK_007-22a>¶
人徒以知得而食焉故孝經曰天地之性人¶
爲貴貴有知也伏羲始甞草木可食者一日¶
而遇七十二毒然後五榖乃形非天本爲人¶
之生也蚊蚋食人蚓蟲食土非天故爲蚊蚋¶
生人蚓蟲生地也知此不然則五榖鳥獸之¶
生本不爲人可以爲無疑矣公良乆曰辨哉¶
衆坐黙然¶
永&KR0004;二年季彦如京師省宗人仲淵是年夏¶
<pb:KR3a0003_SBCK_007-22b>¶
河南四縣雨雹如棬杯大者如斗殺禽畜雉¶
兎折𣗳木秋苗盡於是天子責躬省過並令¶
幽𨼆有道術之士各得因變事極陳厥故季¶
彦與仲淵&KR0003;道其意狀曰此隂乗陽也貴臣¶
擅權母后黨盛多致此異然乃漢家之所大¶
忌也于時下邳長孫子逸止仲淵第聞是言¶
也心善之因見上&KR0003;焉上召季彦季彦見於¶
徳陽殿陳其事如與仲淵言也曰陛下増脩¶
<pb:KR3a0003_SBCK_007-23a>¶
聖徳慮此二者而巳矣夫物之相感各以𩔖¶
推其甚者必有山崩地震白氣相因其事不¶
可盡論徃者延平之中鄧后稱制而東垣巨¶
屋山大崩聲動安邑即前事之驗者帝黙然¶
左右皆不善其言季彦聞之曰吾豈容媚𫝑¶
臣而欺天子乎後子逸相魯舉季彦孝㢘固¶
辭不就㑹遭兄長彦憂遂止乎家季彦爲人¶
謙退愛厚簡而不華終不以榮利變其恬然¶
<pb:KR3a0003_SBCK_007-23b>¶
之志見不義而富貴者視之如僕𨽻其下筆¶
則典誥成章吐言必正名務理故毎所交㳺¶
莫不推先以爲楷則也年四十有九延光三¶
年十一月丁丑卒¶
<pb:KR3a0003_SBCK_007-24a>¶
